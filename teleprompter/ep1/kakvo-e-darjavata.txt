[Какво е Д'ържавата?]
Пак Делян Пеевски, за друго не се говори бе, не се спряхме. Но няма да говорим за него, поне засега. Ще говорим за нас. Делян каза нещо много важно на 18.09 - "Аз съм гаранта за това правителство. Аз ще направа Държавата с главно Д". Това не е нормално. Той е депутат, един депутат не е държавата. Той е само избран, един от 121.

Тогава защо ние се държим сякаш нещата, които той казва са нормални? Нещо е счупено тук. Аз мисля, че когато някой не си стои в ролята, за която сме го избрали ние като общество е подходящо да му припомним каква му е работата. В мен седи усещането, че ние като общество не се справяме във втората част. А то се оказва, че никак не е трудно да сме. По тази тема след малко.

Д'ържавата, мисля си аз мили слушатели, е нашето объркване, че някакви хора могат да се самопровъзгласяват за нещо, което не са. Когато го направят не им припомняме, че не могат да правят това. Трябва да им припомняме, за да има България, а не Д'ържава.
